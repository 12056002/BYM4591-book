-# GİRİŞ
Amacı ne olursa olsun, farklı yöntemler ve farklı materyaller ile birçok bilgi toplanır. Bunlara örnek olarak; nüfus sayımları, firma bütçeleri, tarım ürünlerinin yetiştirildiği yerler, hayvan türleri, mikroorganizma yaşam koşulları, farklı yaş türlerinin fiziksel özellikleri, gıda içerikleri ve DNA dizileme vb. verilebilir. Bu elde edilen verilerin analizlerinin yapılmaması bilgi çöplüğüne neden olur. Bunun önüne geçmek için bilgiler kullanılmalıdır.

Günümüzde birçok kurum, kuruluş ve tüzel kişiler veri toplamakta ama bunların analizlerini yapmamaktadır. Bu tür verilerin saklanması gereksiz depolama, elde etmek için harcanan zamanlarda ölü zamandır. Analizlerinin yapılması bu bilgilerin değerlendirilebilmesi ve uygun yerlerde kullanılabilmesi için gereklidir. Bunun yanında görüntüleme de, yapılan çalışmanın anlaşılmasını, kıyaslanabilmesini ve spesifik özelliklerin nerelerde yoğunlaştığının belirlenmesini sağlar. 

{float=right}
![Linux maskotu penguen](images/200px-Tux.png)

Veri analizleri farklı işletim sistemlerinde çeşitli yazılımlar yardımıyla yapılabilmektedir. Bunların yaygın olarak kullanılanlarından biri olan Linux terminali, büyük boyutlu ve/veya karmaşık dosyaların kolaylıkla işlenebilmesi açısından avantajlıdır. Analizlerin yapıldığı yazılımın kullanışlı ve ücretsiz olması da önemli tercih sebeplerdendir. Hazırlanan bu derlemede bu amaçlar doğrultusunda kullanılan, GNU/Linux işletim sisteminde veri analizi ve görüntülemenin nasıl yapıldığı anlatılacaktır. GNU/Linux'da veri analizi ve görüntüleme yapılabilmesi için gerekli ve yaygın olarak kullanılan kodlar, bu kodların farklı kullanım seçenekleri ve nasıl kullanıldıkları, GNU/Linux kullanımı için uygun bazı yan programların nasıl kullanıldığı, kodları ve ne işe yaradıkları, belirli analizler için hangi komutların, nasıl kullanıldığı, örnek sorular ve cevapları anlatılacaktır. 

Derleme, programcılara yönelik değil herkesin anlayabileceği şekilde basit bir anlatım ile yazılacaktır. Burada amaç GNU/Linux ile veri analizi ve görüntülemenin öğretilmesidir. 
